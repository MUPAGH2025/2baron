Podczas wyjazdu na Islandię z *SKNF Bozon*, prowadząc pomiary w rejonie jezior polodowcowych, zmuszeni byliśmy do wykorzystywania kajaka jako głównego środka transportu po akwenie. W cieplejsze dni obserwowaliśmy, jak fragmenty lodowca odrywają się od jego czoła i wpadają do wody, wywołując wyraźne zaburzenia poziomu zwierciadła jeziora oraz propagację fal w jego obrębie.

Celem niniejszego projektu jest numeryczna symulacja zaburzenia wody powstałego w wyniku wpadnięcia do jeziora kawałka lodowca oraz próba odpowiedzi na pytanie, w jaki sposób najlepiej ustawić się kajakiem względem powstającej fali, aby zminimalizować ryzyko wywrócenia jednostki pływającej.

W projekcie przyjęto następujące założenia:

*   Dno jeziora jest przybliżone **jako dolina u-kształtna** i opisane funkcją sinusoidalną wzdłuż jednej z osi poziomych.
*   Kajak znajduje się w pozycji optymalnej względem nadchodzącej fali wtedy, gdy jest ustawiony prostopadle do frontu fali, co odpowiada ustawieniu **równoległemu do wektora prędkości** jej propagacji w danym punkcie.
*   Najbezpieczniejsze do pływania są miejsca z **jak najmniejszą prędkością** propagacji fali
*   Wpadający do wody odłamek lodowca pozostawia po sobie zaburzenie poziomu wody o geometrii falki "mexican hat"
*   Fragment lodowca wpada do jeziora w miejscu, gdzie jego głębokość jest największa
